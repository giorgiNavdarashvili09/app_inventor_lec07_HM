# მეშვიდე ლექციის დავალება

## პირველი ეკრანი
პირველ ეკრანზე გვაქვს ListView კომპონენტი, რომლის ელემენტი არის: სურათი და ფილმის სახელი.
ListView_ში ელემენტის არჩევისას უნდა გადავიდეთ მეორე ეკრანზე და ნავიგაციისას წავიღოთ: ფილმის სურათის მისამართი, სახელი, მოკლე აღწერა.

დიზაინი
![screen1](images/screen1_design.png)

!!!ყურადღება მიაქციე layout პარამეტრს, რომელშიც "Image, MainText" ავირჩიეთ.

ბლოკები
![screen1 blocks](images/screen1b.png)
პირველ რიგში ვქმნით ცვლადს სახელად "movies" რომლის მნიშვნელობაც ცარიელი სიაა.

ფილმები აპლიკაციის ჩატვირთვისას უკვე უნდა ჩანდეს ჩვენს აპლიკაციაში. ამიტომ გამოვიყენებთ Initialize ბლოკს სადაც movies სიაში დავამატებთ
ჩვენთვის სასურველი რაოდენობის ელემენტებს. ბოლოს კი listView_ს Elements პარამეტრად მივუთითებთ ჩვენს მიერ შექმნილ ცვლადს "movies".
შემდეგ გამოვიყენებთ AfterPicking და SelectionIndex ბლოკებს ListView ბლოკების ჩამონათვლიდან. ასევე დაგვჭირდება open Another Screen with start value ბლოკი.

SelectionIndex ბლოკი დაგვიბრუნებს ListView_ში არჩეულ ელემენტს, რომელიც არის Dictionary ტიპის.
Dictionary სიის მსგავსი მონაცემის ტიპია რომელიც ელემენტებს ინახავს წყვილებად.
მაგალითად ListView_ში პირველ ფილმზე დაჭერისას გვიბრუნდება:
<pre>
{
    "Text1":"Mission Impossible",
    "Text2":"Ethan Hunt and his IMF team must track down a dangerous weapon before it falls into the wrong hands.",
    "Image":"missionImpossible.jpg"
}
</pre>

როგორც ვხედავთ თითოეული ელემენტი არის ორი String_ის წყვილი და ასეთი სულ სამი ელემენტია.<br />
თუ სიები ელემენტებს ინდექსის საშვალებით ინახავენ Dictionary ელემენტებს "გასაღებების"(key) საშვალებით ინახავს.<br />
"Text1" - არის გასაღები, მნიშვნელობა კი "Mission Impossible".<br />
მეორე ეკრანზე ჩვენ მხოლოდ მნიშვნელობები გვჭირდება. ამიტომ Dictionary ბლოკების ჩამონათვლიდან შემოვიტანეთ get values ბლოკი, რომელიც დაგვიბრუნებს სიას რომლის ელემენტები Dictionary_ის მნიშვნელობები იქნება

<pre>
[
    "Mission Impossible",
    "Ethan Hunt and his IMF team must track down a dangerous weapon before it falls into the wrong hands.",
    "missionImpossible.jpg"
]
</pre>

"open another screen with start value" ბლოკის დახმარებით სწორედ ამ სიას "წავიღებთ" მეორე ეკრანზე.



## მეორე ეკრანი
მეორე ეკრანზე გვაქვს სურათის და ორი ტექსტის(Label) კომპონენტი.
სურათის კომპონენტში ფილმის ქავერ ფოტო გვაქვს, პირველ Label კომპონენტში ფილმის სახელი, მეორეში ფილმის აღწერა.

დიზაინი
![screen1](images/screen1_design.png)

ბლოკები

პირველ რიგში შევქმენით ცვლადი და მასში შევინიახეთ პირველი ეკრანიდან წამოღებული სია.
შემდეგ კი სურათისა და ტექსტების კომპონენტებს შესაბამისი მნიშვნელობები მივანიჭეთ სიიდან.